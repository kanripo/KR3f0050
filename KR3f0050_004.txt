# -*- mode: mandoku-view; -*-
#+TITLE: 數學鑰
#+DATE: 2015-08-24 23:11:11.661638
#+PROPERTY: ID KR3f0050
#+PROPERTY: BASEEDITION WYG    
#+PROPERTY: JUAN 卷四凡例
<pb:KR3f0050_WYG_004-1a>¶
欽定四庫全書¶
　數學鑰巻四凡例¶
　　　　　　　　　　　　　柘城杜知耕撰¶
凡例¶
　　一則¶
形為體之界在上之界曰靣在下之界曰底底與面有¶
　長廣而無厚薄故底面之積曰平積¶
　　二則¶
<pb:KR3f0050_WYG_004-1b>¶
體之縱者曰長衡者曰廣立者曰髙¶
　　三則¶
底面長廣及髙皆等者曰立方如第一圖底面皆方而¶
　　　　　　　　　　　　　　　　　髙不與長¶
　　　　　　　　　　　　　　　　　廣等者曰¶
　　　　　　　　　　　　　　　　　方體如第¶
　　　　　　　　　　　　　　　　　二圖長廣¶
　　　　　　　　　　　　　　　　　及髙皆不¶
　　　　　　　　　　　　　　　　　等而角方¶
<pb:KR3f0050_WYG_004-1b>¶
　　　　　　　　　　　　　　　　　者曰直體¶
<pb:KR3f0050_WYG_004-2a>¶
　亦曰直方體如第三圖底或方或直而傍為勾股形¶
　曰塹堵如第四圖底或方或直而傍為三角形曰芻¶
　蕘如第五圖底或方或圓或多邊而上鋭至盡者曰¶
　錐體如第六圖凡底面相等者即取底之形為體之¶
　名設底六邊即為六邊體如第七圖渾然無界無稜¶
　者曰渾體渾圓如第八圖渾撱圓如第九圖面長殺¶
　于底長而無廣者曰鋭脊如第十圖面之長廣各殺¶
　于底者曰鋭面如第十一圖上下皆有長無廣者曰¶
<pb:KR3f0050_WYG_004-2b>¶
　鼈臑如第十二圖¶
　　四則¶
錐及鋭面等體自傍科量之度非正髙五邊七邊等底¶
　中長折半之㸃非正心¶
　　五則¶
線之度尺容十寸寸容十分形之度尺容百寸寸容百¶
　分體之度尺容千寸寸容千分¶
　　六則¶
相似兩形之比例為線與線再加之比例再加者謂兩¶
<pb:KR3f0050_WYG_004-2b>¶
　線各自乘以為比例也相似兩體之比例為線與線¶
<pb:KR3f0050_WYG_004-3a>¶
　三加之比例三加者謂兩線各自乘再乘以為比例¶
　也兩形有一度等者同兩線之比例兩體有一度等¶
　者同兩形之比例兩體有兩度等者亦同兩線之比¶
　例¶
　　七則¶
堆止一層曰平堆二層以上曰髙堆¶
　¶
　¶
<pb:KR3f0050_WYG_004-3b>¶
　¶
　¶
　¶
　¶
　¶
　¶
　¶
　¶
　¶
<pb:KR3f0050_WYG_004-3b>¶
　數學鑰巻四凡例¶
#+PROPERTY: JUAN 卷四目録
<pb:KR3f0050_WYG_004-4a>¶
欽定四庫全書¶
　數學鑰卷四目録¶
　　　　　　　　　　　　　柘城杜知耕撰¶
　少廣¶
　　一則立方求積¶
　　二則直體求積¶
　　三則塹堵求積¶
　　四則芻蕘求積¶
<pb:KR3f0050_WYG_004-4b>¶
　　五則三角體求積¶
　　六則六邊體求積(八邊十二邊附/)¶
　　(増/)七則五邊體求積(九邊附/)¶
　　八則圓體求積¶
　　(増/)九則撱圓體求積¶
　　(増/)十則弧矢體求積¶
　　十一則錐體求積¶
　　十二則諸雜線體求積¶
　　(西/法)十三則渾圓求積(二法/)¶
<pb:KR3f0050_WYG_004-4b>¶
　　(增/)十四則渾撱圓求積¶
<pb:KR3f0050_WYG_004-5a>¶
　　十五則鋭脊體求積¶
　　(増/)十六則鼈臑求積¶
　　(増/)十七則等廣鋭面體求積¶
　　十八則鋭面方體求積¶
　　十九則鋭面直體求積(二法/)　(後法増/)¶
　　二十則鋭面圓體求積¶
　　(増/)二十一則鋭面撱圖體求積¶
　　(西/法)二十二則諸鋭面體求積¶
<pb:KR3f0050_WYG_004-5b>¶
　　二十三則求錐體之正髙¶
　　二十四則立方以積求邊一法(即開立方法/)¶
　　二十五則立方以積求邊二法¶
　　(増/)二十六則方體以積求邊一法(即帶縱開立方/法)¶
　　(増/)二十七則方體以積求邊二法¶
　　二十八則直體以積求邊一法¶
　　(増/)二十九則直體以積求邊二法¶
　　三十則渾圓以積求徑¶
　　(増/)三十一則渾撱圓以積求徑¶
<pb:KR3f0050_WYG_004-5b>¶
　　三十二則三乗還原(即開三乗方法/附)　(五乗七乗/)¶
<pb:KR3f0050_WYG_004-6a>¶
　　三十三則委粟求積¶
　　三十四則倚壁委粟求積¶
　　三十五則倚外角委粟求積¶
　　三十六則倚内角委粟求積¶
　　三十七則方平堆以周求積¶
　　三十八則方平堆以積求周¶
　　三十九則三角平堆以濶求積¶
　　四十則三角平堆以積求濶¶
<pb:KR3f0050_WYG_004-6b>¶
　　四十一則梯形平堆以濶求積¶
　　四十二則六邊平堆以邊求積¶
　　四十三則六邊平堆以積求邊(求周附/)¶
　　四十四則塹堵髙堆求積¶
　　四十五則方底髙堆求積¶
　　四十六則三角髙堆求積¶
　　四十七則直底髙堆求積¶
　　四十八則直底鋭面堆求積¶
　　四十九則三角鋭面堆求積¶
<pb:KR3f0050_WYG_004-6b>¶
　數學鑰巻四目録¶
#+PROPERTY: JUAN 卷四
<pb:KR3f0050_WYG_004-7a>¶
欽定四庫全書¶
　數學鑰巻四¶
　　　　　　　　　　　　　柘城杜知耕撰¶
　少廣¶
　　一則¶
立方求積¶
　設立方方三尺求積法曰置三尺自乘(得九/尺)再以三¶
　尺乘之得二十七尺即所求¶
<pb:KR3f0050_WYG_004-7b>¶
　解曰算體之法先求底積(即方圓等形求/積詳一二巻)以髙為底¶
　　　　　　　積倍數如圖長廣各三尺相乘得九尺¶
　　　　　　　為底積若髙二尺則二倍底積之數得¶
　　　　　　　一十八尺髙三尺則三倍底積之數得¶
　　　　　　　二十七尺¶
　　二則¶
直體求積¶
　　　　　　　　設直體長七尺廣五尺髙一十二尺¶
　　　　　　　　求積法曰以廣乘長(得三十/五尺)以髙乘¶
<pb:KR3f0050_WYG_004-7b>¶
　　　　　　　　之得四百二十尺即所求¶
<pb:KR3f0050_WYG_004-8a>¶
　解同前¶
　　三則¶
塹堵求積¶
　設塹堵長一十二尺廣五尺髙七尺求積法曰以廣¶
　　　　　　　　　　　　　　　乘長(得六/十尺)以髙¶
　　　　　　　　　　　　　　　乘之(得四百/二十尺)折¶
　　　　　　　　　　　　　　　半得二百一十¶
　　　　　　　　　　　　　　　尺即所求¶
<pb:KR3f0050_WYG_004-8b>¶
　解曰甲乙丙丁直體與塹堵髙廣長各等依甲乙線¶
　丙乙稜分之必成二塹堵夫一直體既能當二塹堵¶
　則一塹堵必當半直體也故折半得積¶
　　四則¶
芻蕘求積¶
　設芻蕘長一十二尺廣五尺髙七尺求積法同塹堵¶
　　　　　　　　　　　　　　　解曰甲乙丙戊¶
　　　　　　　　　　　　　　　芻蕘依丙丁線¶
　　　　　　　　　　　　　　　丙戊脊分之必¶
<pb:KR3f0050_WYG_004-8b>¶
　　　　　　　　　　　　　　　成二塹堵各為¶
<pb:KR3f0050_WYG_004-9a>¶
　相當直方之半兩直方並必成一直方夫直方之兩¶
　分既倍于芻蕘之兩分直方之全體不倍于芻蕘之¶
　全體乎故亦折半得積同塹堵也¶
　　五則¶
三角體求積¶
　　　　　　　　　　　　　　設三角體廣六尺¶
　　　　　　　　　　　　　　中長五尺高一十¶
　　　　　　　　　　　　　　二尺求積法曰置¶
<pb:KR3f0050_WYG_004-9b>¶
　　　　　　　　　　　　　　長廣相乘(得三/十尺)以¶
　髙乘之(得三百/六十尺)折半得一百八十尺即所求¶
　解曰即芻蕘但彼横此縱耳○勾股體同¶
　　六則¶
六邊體求積(八邊及十/二邊附)¶
　設六邊體每邊廣二十尺中長三十四尺六寸四分¶
　　　　　　　　　　　　　　　有竒髙四十尺¶
　　　　　　　　　　　　　　　求積法曰置廣¶
　　　　　　　　　　　　　　　三因之(得六/十尺)以¶
<pb:KR3f0050_WYG_004-9b>¶
　　　　　　　　　　　　　　　長折半(得一十/七尺三)¶
<pb:KR3f0050_WYG_004-10a>¶
　(寸二分/零二毫)乘之(得一千零三十九/尺二寸一分二釐)為底積再以高乘之¶
　得四萬一千五百六十八尺四寸八分即所求¶
　解曰六邊底依各角分之成三角形六三角求積法¶
　以廣乘長折半(一巻/五則)不折則得兩三角積故三因邊¶
　廣以底長之半乘之(底之半長即/三角之中長)即得六三角積(即/全)¶
　(底/積)猶平圓半徑乘半周之義也(二巻/三則)若無底長之度¶
　則取邊廣為弦(全底分為六三角形每形之三邊俱/等以甲乙為弦即以丙乙為弦也)¶
　半廣為勾(丁/乙)各自乘相減平方開之得股(丙/丁)即底長¶
<pb:KR3f0050_WYG_004-10b>¶
　之半(六巻/二則)○設八邊底每邊廣二十尺求底長即以¶
　二十尺折半為勾(丁/乙)另置二十尺以七六五三六除¶
　之得二六一三一四强為弦(丙/乙)各自乘相減平方開¶
　之得股(丙/丁)即底長之半設十二邊底每邊廣二十尺¶
　求底長即以二十尺折半為勾(丁/乙)另置二十尺以五¶
　一七六四除之得三八六三六八强為弦(丙/乙)各自乘¶
　　　　　　　　　　　　　　　相減平方開之¶
　　　　　　　　　　　　　　　得股(丙/丁)即底長¶
　　　　　　　　　　　　　　　之半按七六五¶
<pb:KR3f0050_WYG_004-10b>¶
　　　　　　　　　　　　　　　三六乃四十五¶
<pb:KR3f0050_WYG_004-11a>¶
　度弧之通弦四十五度為三百六十度八之一故以¶
　之除八邊底之一邊即得外切圓形之半徑五一七¶
　六四乃三十度弧之通弦三十度為三百六十度十¶
　二之一故以之除十二邊底之一邊即得外切圓形¶
　之半徑外切圓形之半徑即三角形之腰線(丙/乙)也(見/大)¶
　(測及八/線表)¶
　　七則¶
五邊體求積¶
<pb:KR3f0050_WYG_004-11b>¶
　設五邊體毎邊廣二十尺中長三十尺零七寸七分¶
　　　　　　　　　　　　　　　六釐六毫强高¶
　　　　　　　　　　　　　　　四十尺求積法¶
　　　　　　　　　　　　　　　曰置邊廣以邊¶
　　　　　　　　　　　　　　　數五因之(得一/百尺)¶
　折半(得五/十尺)為實另置邊廣折半(得十/尺)自乘(得一/百尺)以中¶
　長除之(得三尺二寸四/分九釐一毫强)與中長相減(餘二十七尺五/寸二分七釐四)¶
　(毫/强)折半(得一十三尺七寸/六分三釐七毫强)為法乘實(得六百八十八/尺一寸八分八)¶
　(釐/)為底積再以高乘之得二萬七千五百二十七尺¶
<pb:KR3f0050_WYG_004-11b>¶
　五寸二分即所求¶
<pb:KR3f0050_WYG_004-12a>¶
　　　　　　　　　解曰五邊底依各角分之成三¶
　　　　　　　　　角形五欲求底積必先得三角¶
　　　　　　　　　積欲求三角積必先得三角之¶
　　　　　　　　　中長(丙/丁)然上則六邊邊為偶數¶
　角與角相對邊與邊相對其全底之長即相對兩三¶
　角之中長令五邊邊為竒數邊與角相對其底長(己/丁)¶
　小半為此三角之中線(丙/丁)大半為彼三角之腰線(己/丙)¶
　折半則得庚丁不能得丙丁也若欲得丙丁必先求¶
<pb:KR3f0050_WYG_004-12b>¶
　己丙(于己丁底長減去/己丙餘即丁丙)欲得己丙必先求外切圓形¶
　之己戊徑(己戊折半/即己丙)欲得己戊必先求外切圓徑大¶
　于底長之丁戊(底長加丁/戊即己戊)欲求丁戊則用弧矢以弦¶
　及餘徑求矢法(二巻二/十二則)今邊廣甲戊乙弧矢形之甲¶
　乙弦也邊廣折半自乘丁乙半弦上方形也底長己¶
　丁餘徑也以除半弦上方形所得者丁戊矢也以矢¶
　減底長所餘者倍三角中長之辛丁也故半之為三¶
　角之中長又五因邊廣折半者取五三角底之半也¶
　若無底長之度則取邊廣折半為勾(丁/乙)另置邊廣以¶
<pb:KR3f0050_WYG_004-12b>¶
　一一七五五八除之得一七零一二八八為弦(丙/乙)各¶
<pb:KR3f0050_WYG_004-13a>¶
　自乘相減平方開之得股(丙/丁)即三角形之中長(六巻/二則)¶
　　　　　　　　　一　一七五五八乃七十二度弧¶
　　　　　　　　　之通弦七十二度為三百六十¶
　　　　　　　　　度五之一故以之除五邊之一¶
　　　　　　　　　即得外切圓形之半徑(丙/乙)為三¶
　角形之腰線也○設九邊底每邊廣二十尺求三角¶
　分形之中長則以二十尺折半為勾(丁/乙)另置二十尺¶
　以六八四零四除之得二九二三八為弦(丙/乙)自乘相¶
<pb:KR3f0050_WYG_004-13b>¶
　減平方開之得股(丙/丁)即三角形之中長六八四零四¶
　乃四十度弧之通弦四十度為三百六十度九之一¶
　故以之除九邊之一即得三角形之腰線也¶
　　八則¶
圓體求積¶
　設圓體徑三十尺高四十尺求積法曰置徑自乘(得/九)¶
　　　　　　　　　　　　　　(百/尺)再以高乘之¶
　　　　　　　　　　　　　　(得三萬/六千尺)用圓法¶
　　　　　　　　　　　　　　十一乘十四除¶
<pb:KR3f0050_WYG_004-13b>¶
　　　　　　　　　　　　　　(二巻/四則)得二萬八¶
<pb:KR3f0050_WYG_004-14a>¶
　千二百八十五尺七寸有竒即所求¶
　解曰以徑自乘再以髙乘之方體積也方體與圓體¶
　等髙則兩體即若兩底之比例故用平圓法求圓體¶
　之積也¶
　　九則¶
撱圓體求積¶
　設撱圓體大徑三十六尺小徑一十六尺髙四十尺¶
　求積法曰置兩徑相乘(得五百七/十六尺)再以高乘之(得二/萬三)¶
<pb:KR3f0050_WYG_004-14b>¶
　(千零四/十尺)用圓法十一乘十四除得一萬八千一百零¶
　　　　　　　　　　　　　　　二尺八寸有竒¶
　　　　　　　　　　　　　　　即所求¶
　　　　　　　　　　　　　　　解同前則及二¶
　　　　　　　　　　　　　　　巻十六則¶
　　十則¶
弧矢體求積¶
　設弧矢體矢濶八尺六寸六分零二毫弦長三十尺¶
　背三十六尺二寸九分零三毫六絲高四十尺求積¶
<pb:KR3f0050_WYG_004-14b>¶
　法曰置半弦自乘(得二百二/十五步)以矢除之(得二十五尺/九寸八分零)¶
<pb:KR3f0050_WYG_004-15a>¶
　　　　　　　　　　　　　　　(九壹/强)為餘徑餘¶
　　　　　　　　　　　　　　　徑加矢折半(得/一)¶
　　　　　　　　　　　　　　　(十七尺三寸二/分零五毫五絲)¶
　　　　　　　　　　　　　　　為法乘背(得六/百二)¶
　(十八尺五寸/六分九釐)另以餘徑減矢折半(得八尺六寸六/分零四毫弱)為¶
　法乘弦(得二百五十九尺/八寸一分二釐)兩數相減(餘三百六十八/尺七寸五分七)¶
　(釐/)折半(得一百八十四尺/三寸七分八釐)為底積再以高乘之得七¶
　千三百七十五尺一寸四分即所求(二卷十/七則)¶
<pb:KR3f0050_WYG_004-15b>¶
　　十一則¶
錐體求積¶
　設方錐方二十尺高四十尺求積法曰置二十尺自¶
　　　　　　　　　　　　　　乘(得四/百尺)為底積¶
　　　　　　　　　　　　　　再以高乘之(得/一)¶
　　　　　　　　　　　　　　(萬六/千尺)以錐法三¶
　　　　　　　　　　　　　　歸之得五千三¶
　百三十三尺三寸三分有奇即所求¶
　解曰方邊自乘再以高乘之方體也方錐居方體三¶
<pb:KR3f0050_WYG_004-15b>¶
　之一故三歸得積也何以知方錐居體三之一也試¶
<pb:KR3f0050_WYG_004-16a>¶
　　　　　　　　　　　　　　　作立方如甲乙¶
　　　　　　　　　　　　　　　自心至各稜分¶
　　　　　　　　　　　　　　　之必成錐體六¶
　　　　　　　　　　　　　　　俱以方靣為底¶
　　　　　　　　　　　　　　　方邊之半為高¶
　　　　　　　　　　　　　　　更作一方體與¶
　　　　　　　　　　　　　　　錐體同底等高¶
　　　　　　　　　　　　　　　如丙丁丙丁方¶
<pb:KR3f0050_WYG_004-16b>¶
　　　　　　　　　　　　　　　體既與錐體同¶
　底必亦與甲乙立方同底既與錐體等高必以甲乙¶
　方邊之半為高兩方體既同底則兩體之比例若高¶
　與高丙丁體必為甲乙立方二之一矣錐體既為甲¶
　乙立方六之一不為等高同底丙丁方體三之一乎¶
　再作直體廣二尺長四尺高八尺如癸辛亦自心至¶
　各稜分之亦成錐體六底等戊庚辛己高等辛子之¶
　半如丑者二底等癸壬庚戊高等庚辛之半如寅者¶
　二底等庚壬子辛高等辛己之半如卯者二六錐體¶
<pb:KR3f0050_WYG_004-16b>¶
　形勢雖殊而俱等何也丑與寅同長丑之高倍于寅¶
<pb:KR3f0050_WYG_004-17a>¶
　而寅之廣倍于丑折寅之廣凖丑之高則丑寅二體¶
　等矣又丑與卯同廣丑之長倍于卯而卯之高倍于¶
　丑折丑之長凖卯之高則丑卯二體亦等矣夫寅等¶
　于丑丑等于卯是六錐俱等矣今癸辛一直體能分¶
　為相等之六錐體則一錐體不為癸辛直體六之一¶
　乎錐體既為同底倍高直體六之一必為同底等高¶
　三之一無疑矣○從此推之不論方圓多邊弧矢凡¶
　屬錐體者皆為同底等高體三之一¶
<pb:KR3f0050_WYG_004-17b>¶
　　十二則¶
諸雜線體求積¶
　凡體先求底積底屬直線依一巻九則例屬曲線及¶
　雜線依二巻四十則例裁之得底積再以高乘之即¶
　得體積¶
　　十三則¶
渾圓求積¶
　設渾圓徑十尺求積法曰置徑自乘(得一/百尺)四因之(得/四)¶
　(百/尺)十一乘十四除(得三百一十四尺/二寸八分六釐弱)為靣積再以半¶
<pb:KR3f0050_WYG_004-17b>¶
　徑乘之(得一千五百七十/一尺四寸三分弱)以三歸之得五百二十三¶
<pb:KR3f0050_WYG_004-18a>¶
　　　　　　　　　尺八寸一分即所求¶
　　　　　　　　　解曰置徑自乘再以十一乘十¶
　　　　　　　　　十四除者渾圓中丙子乙丑平¶
　　　　　　　　　圓積也以四因之者渾圓面積¶
　當平圓積四也何也渾圓面任割一分(如甲丁/己戊)欲求¶
　面分之容則取自甲頂至戊界之度(甲戊/線)為半徑作¶
　平圓(如辛癸平圓辛/壬與甲戊等)其容即等若自乙丙平割渾圓¶
　之半取自甲頂至乙界之度為半徑作平圓其容必¶
<pb:KR3f0050_WYG_004-18b>¶
　與渾圓半靣等今丙子乙丑平圓半徑為乙庚乙庚¶
　　　　　　　　　　　　　與甲庚等乙庚甲庚¶
　　　　　　　　　　　　　兩線偕甲乙線則成¶
　　　　　　　　　　　　　一勾股形甲乙為弦¶
　　　　　　　　　　　　　乙庚甲庚一為勾一¶
　為股也以弦為半徑之平圓必倍大于或勾或股為¶
　半徑之平圓渾圓半靣既等于以甲乙弦為半徑之¶
　平圓不倍大于以乙庚勾為半徑之丙子乙丑平圓¶
　乎半面既倍大于丙子乙丑平圓全靣不四倍大于¶
<pb:KR3f0050_WYG_004-18b>¶
　丙子乙丑平圓乎法以半徑乘之以三歸之又何也¶
<pb:KR3f0050_WYG_004-19a>¶
　平圓求積同于以圓周為底以半徑為高之三角形¶
　(二巻/四則)故渾圓求積同于以全面為底以半徑為高之¶
　　　　　　　　　　錐體以高乘底以三歸之者¶
　　　　　　　　　　錐體求積之法也(本巻十/一則)○¶
　　　　　　　　　　又嘗借西洋割圓八線表考¶
　　　　　　　　　　之如前徑十尺之渾圓自頂¶
　中剖之再以乙丙線平分之依八線表例分乙丁甲¶
　曲線為九十度設任割球分為甲丁己戊其甲丁曲¶
<pb:KR3f0050_WYG_004-19b>¶
　線三十度自丁戊向甲截作三十段梯形于八線表¶
　中求三十度通弦得五尺二十九度通弦得四尺八¶
　寸四分八釐一毫用梯形求積法(一巻/七則)並兩數折半¶
　得四尺九寸二分四釐零五絲再求二十八度通弦¶
　得四尺六寸九分四釐七毫與二十九度通弦並而¶
　折半得四尺七寸七分一釐四毫依次折盡三十度¶
　共得通弦數七十六尺七寸五分九釐七毫五絲用¶
　圓徑求周法(二巻/一則)求得二百四十一尺二寸四分五¶
　釐弱(為球分面上三十段/梯形兩濶折半之數)為實復求甲丁曲線三十¶
<pb:KR3f0050_WYG_004-19b>¶
　分之一得八分七釐三毫有竒(取渾圓全周以三/十六歸之即得)為¶
<pb:KR3f0050_WYG_004-20a>¶
　梯長乘實得割球靣積二十一尺零五分有奇叧求¶
　甲戊直線得二尺五寸八分八釐二毫(即表中十/五度通弦)倍¶
　之得五尺一寸七分六釐四毫為徑求圓積亦得二¶
　十一尺零五分有竒與前數合¶
　又法置徑自乘再以徑乘之(得一/千尺)以十一乘二十一¶
　除得數同¶
　解曰圓體與方體等高則兩體之比例若兩底之比¶
　例是方體與圓體若十四與十一也又圓體與渾圓¶
<pb:KR3f0050_WYG_004-20b>¶
　等高令圓體之底同渾圓中心之平圓則圓體之容¶
　　　　　　　　　必等于以平圓為底以渾圓半¶
　　　　　　　　　徑為高(渾圓半徑即固/體高度之半也)之錐體¶
　　　　　　　　　六(本巻十/一則)渾圓之面既四倍于¶
　　　　　　　　　中心平圓而渾圓求積之法又¶
　同錐體則渾圓之容必等于以平圓為底半徑為高¶
　之錐體四夫以相等之錐體圓體得六而渾圓得四¶
　是圓體與渾圓若六之與四六之與四即三之與二¶
　也又以三因十四得四十二以二因十一得二十二¶
<pb:KR3f0050_WYG_004-20b>¶
　各以二約之為二十一與十一則二十一與十一即¶
<pb:KR3f0050_WYG_004-21a>¶
　等高立方渾圓之比例也法置徑自乘再乘立方也¶
　十一乘二十一除取立方二十一之十一為渾圓也¶
　　十四則¶
渾撱圓求積¶
　設渾撱圓大徑四十尺小徑二十尺求積法曰置小¶
　　　　　　　　　　　　　　　徑自乘(得四/百尺)再¶
　　　　　　　　　　　　　　　以大徑乘之(得/一)¶
　　　　　　　　　　　　　　　(萬六/千尺)以十一乘¶
<pb:KR3f0050_WYG_004-21b>¶
　　　　　　　　　　　　　　　二十一除得八¶
　千三百八十尺零九寸五分即所求¶
　解曰小徑自乘再以大徑乘之甲乙方體也方體渾¶
　撱圓比例亦猶立方與渾圓故十一乘二十一除得¶
　渾撱圓之積¶
　　十五則¶
鋭脊體求積¶
　設鋭脊體脊長十尺底長十四尺廣五尺高十二尺¶
　求積法曰倍底長加脊長(得三十/八尺)以廣乘之(得一百/九十尺)¶
<pb:KR3f0050_WYG_004-21b>¶
　再以高乘之(得二千二/百八十尺)以六歸之得三百八十尺即¶
<pb:KR3f0050_WYG_004-22a>¶
　　　　　　　　　　　　所求¶
　　　　　　　　　　　　解曰依甲丙乙丁兩線¶
　　　　　　　　　　　　分之成芻蕘一斜錐二¶
　　　　　　　　　　　　(斜錐與正/錐同論)芻蕘以高乘¶
　底積之半得積(本巻/四則)錐以高乘底積三之一得積(本/巻)¶
　(十一/則)夫芻蕘之底長即鋭脊之脊長也若三倍脊長¶
　以六歸之即得芻蕘底長之半又兩斜錐之底長即¶
　鋭脊之脊長與底長之較也(即戊庚己辛/兩線並之度)若二倍較¶
<pb:KR3f0050_WYG_004-22b>¶
　線以六歸之即得斜錐底長三之一今倍底長加脊¶
　長非即三倍脊長二倍較線乎以六歸之以廣乘之¶
　再以高乘之得三分體之積即全體之積法先乘後¶
　歸亦異乘同除之意也¶
　　十六則¶
鼈臑求積¶
　　　　　　　　　　　　　　　設鼈臑上長二¶
　　　　　　　　　　　　　　　尺下長四尺高¶
　　　　　　　　　　　　　　　九尺求積法曰¶
<pb:KR3f0050_WYG_004-22b>¶
　　　　　　　　　　　　　　　置兩長相乘(得/八)¶
<pb:KR3f0050_WYG_004-23a>¶
　(尺/)再以高乘之(得七十/二尺)以六歸之得一十二尺即所¶
　求¶
　解曰叧作一芻蕘如下圖芻蕘原為等高同底方體¶
　二之一(本巻/四則)依甲丙乙丙兩線各從底稜分之成一¶
　錐體二鼈臑錐體原為等高同底方體三之一(本巻/十一)¶
　(則/)必為芻蕘三之二于芻蕘内減去錐體所餘三之¶
　一則兩鼈臑也兩鼈臑並既為芻蕘三之一必為與¶
　芻蕘等高同底方體六之一矣與芻蕘等高同底即¶
<pb:KR3f0050_WYG_004-23b>¶
　為鼈臑等高倍底者也兩鼈臑既為等高倍底方體¶
　六之一則一鱉臑亦必為等高同底方體六之一故¶
　用六歸也¶
　　十七則¶
等廣鋭面體求積¶
　設等廣鋭靣體靣長四尺底長一十二尺底面俱廣¶
　　　　　　　　　　　　　　　五尺高一十二¶
　　　　　　　　　　　　　　　尺求積法曰並¶
　　　　　　　　　　　　　　　兩長折半(得八/尺)¶
<pb:KR3f0050_WYG_004-23b>¶
　　　　　　　　　　　　　　　以廣乘之(得四/十尺)¶
<pb:KR3f0050_WYG_004-24a>¶
　再以高乘之得四百八十尺即所求¶
　解曰依甲丙乙丁兩線分之成一直體二塹堵全靣即¶
　一直體底全底即一直體二塹堵底底靣並而折半則¶
　成一直體一塹堵底矣夫直體以高乘本底得積(本巻/二則)¶
　塹堵以高乘半底得積(本巻/三則)今一塹堵之全底即兩塹¶
　堵之半底也故以高乘㡳靣相並折半之數得全積¶
　　十八則¶
鋭靣方體求積¶
<pb:KR3f0050_WYG_004-24b>¶
　設鋭靣方體靣方六尺底方八尺高一十二尺求積¶
　　　　　　　　　　　　　　　法曰置上方自¶
　　　　　　　　　　　　　　　乘(得三十/六尺)下方¶
　　　　　　　　　　　　　　　自乘(得六十/四尺)上¶
　　　　　　　　　　　　　　　下兩方相乘(得/四)¶
　(十八/尺)三數並(共一百四/十八尺)以高乘之(得一千七百/七十六尺)以三¶
　歸之得五百九十二尺即所求¶
　解曰各依面稜分之成方體一塹堵方錐各四凡九¶
　體而有三等三等求積之法則各殊方體以高乘底¶
<pb:KR3f0050_WYG_004-24b>¶
　得積(本巻/二則)塹堵以高乘底二之一得積(本巻/三則)方錐以¶
<pb:KR3f0050_WYG_004-25a>¶
　高乘底三之一得積(本巻十/一則)若從方體則與塹堵不¶
　合從塹堵又與方錐不合不得不用三歸以就方錐¶
　然用三歸必三倍方體之底半倍塹堵之底而後可¶
　今下方自乘即甲乙方形得方體之底一塹堵方錐¶
　之底各四上方自乘即丙丁方形得方體之底一上¶
　下相乘即戊己直形得方體之底一塹堵之底二合¶
　三形共方體底三塹堵底六方錐底四夫方體底三¶
　三歸之仍得一塹堵底六三歸之得二二塹堵底即¶
<pb:KR3f0050_WYG_004-25b>¶
　四塹堵底二之一也方錐底四三歸之各得三之一¶
　今以高乘一方體底四塹堵底二之一四方錐底三¶
　之一故得全積(餘同本巻/十五則)¶
　　十九則¶
鋭靣直體求積¶
　設鋭靣直體靣長六尺廣五尺底長十尺廣八尺高¶
　　　　　　　　　　　　　　　一十二尺求積¶
　　　　　　　　　　　　　　　法曰倍上長加¶
　　　　　　　　　　　　　　　下長(共二十/二尺)以¶
<pb:KR3f0050_WYG_004-25b>¶
　　　　　　　　　　　　　　　上廣乘之(得一/百一)¶
<pb:KR3f0050_WYG_004-26a>¶
　(十/尺)另倍下長加上長(共二十/六尺)以下廣乘之(得二百/零八尺)兩¶
　數並(得三百一/十八尺)以高乘之(得三千八百/一十六尺)以六歸之得¶
　六百三十六尺即所求¶
　解曰依各靣稜分之亦成九體與前則同但四塹堵¶
　兩兩相等辛戊與庚己等丙戊與丁己等四塹堵既¶
　不等則三歸之法不可用矣于是有六歸之法倍上¶
　長加下長以上廣乘之即戊己直形二丙丁直形一¶
　得戊己直體底三丙戊己丁塹堵底各一倍下長加¶
<pb:KR3f0050_WYG_004-26b>¶
　上長以下廣乘之即甲乙直形二辛庚直形一得戊¶
　己直體底三辛戊庚己塹堵底各三丙戊丁己塹堵¶
　底各二甲戊等四錐底各二合之共直體底六塹堵¶
　底十二與辛戊等者六與丙戊等者六錐底八以六¶
　歸之得一直體底四塹堵底二之一四錐底三之一¶
　故以高乘之得全積○按鋭靣直體亦有可用三歸¶
　　　　　　　　　者如後圖面長五尺廣三尺底¶
　　　　　　　　　長七尺廣四尺二寸高一十二¶
　　　　　　　　　尺用前法得積二百六十一尺¶
<pb:KR3f0050_WYG_004-26b>¶
　　　　　　　　　六寸今以面廣乘靣長得一十¶
<pb:KR3f0050_WYG_004-27a>¶
　五尺以底廣乘底長得二十九尺四寸以靣廣乘底¶
　長得二十一尺(或以底廣乘/靣長亦同)三數並共六十五尺四¶
　寸以高乘之以三歸之得積同用此法求前體則不¶
　合其故何也葢前體乃鋭脊之截體後體乃直錐之¶
　截體後體底靣長廣可互為比例若依四角斜線引¶
　而高之必成直錐是以謂之直錐之截體依前例分¶
　為九體其四塹堵雖體勢不同而容積皆等故用三¶
　歸而合也若前體底靣長廣不可為比例亦依四角¶
<pb:KR3f0050_WYG_004-27b>¶
　斜線引而高之止成鋭脊終不成錐體是以謂之鋭¶
　脊之截體如前分為九體其四塹堵體勢既異而大¶
　小復殊故用三歸必不合也鋭靣直體有此二等不¶
　可不知也¶
　　二十則¶
鋭靣圓體求積¶
　　　　　　　　　設鋭靣圓體靣徑六尺底徑八¶
　　　　　　　　　尺高一十二尺求積法曰置靣¶
　　　　　　　　　徑自乘(得三十/六尺)底徑自乘(得六/十四)¶
<pb:KR3f0050_WYG_004-27b>¶
　　　　　　　　　(尺/)兩徑相乘(得四十/八尺)三數並(共/一)¶
<pb:KR3f0050_WYG_004-28a>¶
　(百四十/八尺)以高乘之(得一千七百/七十六尺)再十一乘四十二除¶
　得四百六十五尺一寸四分有竒即所求¶
　解曰此與鋭靣方體法同元當用三歸得鋭靣方體¶
　積再十一乘十四除為本積今用十一乘四十二除¶
　者以三因十四得四十二以四十二除猶三歸又十¶
　四除也¶
　　二十一則¶
鋭面撱圓體求積¶
<pb:KR3f0050_WYG_004-28b>¶
　設鋭面撱圓體面大徑四尺小徑二尺底大徑八尺¶
　　　　　　　　　小徑六尺高一十二尺求積法¶
　　　　　　　　　曰倍靣大徑加底大徑以靣小¶
　　　　　　　　　徑乘之(得三十/二尺)另倍底大徑加¶
　　　　　　　　　靣大徑以底小徑乘之(得一百/二十尺)¶
　兩數並(共一百五/十二尺)以高乘之(得一千八百/二十四尺)再以十一¶
　乘八十四除得二百三十八尺八寸五分有竒即所¶
　求¶
　解曰此與鋭靣直體法同元當用六歸得鋭靣直體¶
<pb:KR3f0050_WYG_004-28b>¶
　積再十一乘十四除為本積今以八十四除者以六¶
<pb:KR3f0050_WYG_004-29a>¶
　因十四得八十四以八十四除猶六歸又十四除也¶
　　二十二則¶
諸鋭靣體求積¶
　設鋭靣六邊體靣每邊廣一尺中長一尺七寸三分¶
　二釐(所謂中長者乃邊與邊相對之/度非角與角相對之度也底同)底每邊廣二尺¶
　　　　　　　　　　　　　　　中長三尺四寸¶
　　　　　　　　　　　　　　　六分四釐高四¶
　　　　　　　　　　　　　　　尺求積法曰置¶
<pb:KR3f0050_WYG_004-29b>¶
　　　　　　　　　　　　　　　高以底長折半¶
　乘之(得六尺九寸/二分八釐)以兩長相減折半(得八寸六/分六釐)除之¶
　得八尺為錐高另三因底邊二尺(得六/尺)以底長之半¶
　乘之(得十尺零三/寸九分二釐)以錐高八尺乘之三歸之(得二十/七尺七)¶
　(寸一/分强)為錐積另三因靣邊一尺(得三/尺)以靣長之半乘¶
　之(得二尺五寸/九分八釐)以原高減錐高餘四尺乘之三歸之¶
　(得三尺四寸/六分四釐)為虚積以虚積減錐積餘二十四尺二¶
　寸四分八釐即所求¶
　解曰凡鋭靣體底靣長廣能為比例者皆諸錐之截¶
<pb:KR3f0050_WYG_004-29b>¶
　體既得錐積復得體外虚積相減之餘即為所求之¶
<pb:KR3f0050_WYG_004-30a>¶
　實積然欲求錐積必先求錐高錐高甲丙與元高甲¶
　丁之比例若底長之半甲乙與底靣兩半長之較線¶
　己乙也法以底長之半乘高以兩半長之較線除之¶
　者乃借乙己與己戊之比例(己戊即/甲丁)因甲乙以求甲¶
　丙也凡鋭靣體俱同此法¶
　　二十三則¶
求錐體之正高¶
　設方錐底方十尺斜高一十三尺求正高法曰置斜高¶
<pb:KR3f0050_WYG_004-30b>¶
　自乘(得一百六/十九尺)另以底方折半自乘(得二十/五尺)兩數相¶
　　　　　　　　　减(餘一百四/十四尺)平方開之得一十¶
　　　　　　　　　二尺即所求¶
　　　　　　　　　解曰此勾弦求股法也(六巻/二則)凡¶
　　　　　　　　　求諸錐體之積須得諸錐正高¶
　自傍面量者乃斜高非正高也自頂至底中心方為¶
　正高方錐係偶邊故折底長為勾如遇竒邊則求底¶
　中心至邊之度為勾(本巻/七則)¶
　　二十四則¶
<pb:KR3f0050_WYG_004-30b>¶
立方以積求邊一法(即開/立方)¶
<pb:KR3f0050_WYG_004-31a>¶
　設立方積三千三百七十五尺求方邊法曰置積于¶
　中為實先商十尺于左下法亦置十尺于右自乘再¶
　乘(得一/千尺)除實(餘二千三百/七十五尺)三因下法十尺(得三/十尺)為方¶
　法次商五尺置于左初商十尺之次下法亦置五尺¶
　于初商十尺之次(共一十/五尺)以次商五尺徧乘之(得七/十五)¶
　(尺/)為廉法再以方法乘廉法(得二千二/百五十尺)除實(餘一百/二十五)¶
　(尺/)又置次商五尺自乘再乘(得一百二/十五尺)為隅法除實¶
　恰盡合左初商次商得一十五尺即所求¶
<pb:KR3f0050_WYG_004-31b>¶
　解曰初商自乘再乘大方積也次商五尺乘下法十¶
　　　　　　　　　　　　　　　尺得五十尺即¶
　　　　　　　　　　　　　　　方廉甲乙丙丁¶
　　　　　　　　　　　　　　　一側面之平積¶
　　　　　　　　　　　　　　　也(丁乙五尺丁/丙十尺相乘)¶
　　　　　　　　　　　　　　　(得五/十尺)以初商乘¶
　　　　　　　　　　　　　　　之必得一方廉¶
　　　　　　　　　　　　　　　之積(每一方廉/積五百尺)¶
　　　　　　　　　　　　　　　若以方法三十¶
<pb:KR3f0050_WYG_004-31b>¶
　　　　　　　　　　　　　　　尺乘之則得三¶
<pb:KR3f0050_WYG_004-32a>¶
　方廉之積(三方廉/皆等)又以次商五尺乘下法五尺得二¶
　十五尺即戊己庚辛長廉一方面之平積也(戊己五/尺戊庚)¶
　(亦五尺相乘/得二十五尺)以初商乘之必得一長亷之積(每一長/廉積二)¶
　(百五/十尺)若以方法三十尺乘之則得三長廉之積(三長/廉皆)¶
　(等/)今以次商五尺徧乘下法十五尺得七十五尺即¶
　方廉之側面長亷之方面兩平積也總以方法三十¶
　尺乘之即得三方廉三長廉之共積矣又次商五尺¶
　自乘再乘得一百二十五尺即隅方積以三方廉附¶
<pb:KR3f0050_WYG_004-32b>¶
　于大方之三面以三長廉補方廉之缺又以一隅方¶
　補長廉之缺八體凑合則成一縱廣皆一十五尺之¶
　立方矣¶
　　二十五則¶
立方以積求邊二法¶
　設立方積三百六十五萬二千二百六十四尺求方¶
　邊法曰置積于中為實先商一百尺于左下法亦置¶
　一百尺于右自乘再乘(得一百/萬尺)除實(餘二百六十五/萬二千二百六)¶
　(十四/尺)三因下法一百尺(得三/百尺)為方法次商五十尺置¶
<pb:KR3f0050_WYG_004-32b>¶
　于左初商一百尺之次下法亦置五十尺于初商一¶
<pb:KR3f0050_WYG_004-33a>¶
　百尺之次(共一百/五十尺)次商五十尺徧乘之(得七千/五百尺)為廉¶
　法以方法乘廉法(得二百二/十五萬尺)除實(餘四十萬零二千/二百六十四尺)¶
　又以次商自乘再乘(得一十二/萬五千尺)為隅法除實(餘二十/七萬七)¶
　(千二百六/十四尺)復三因下法一百五十尺(得四百/五十尺)為方法¶
　三商四尺于左初商次商一百五十尺之次下法亦¶
　置四尺于初商次商一百五十尺之次(共一百五/十四尺)以¶
　三商四尺徧乘之(得六百一/十六尺)又為廉法以方法乘廉¶
　法(得二十七萬/七千二百尺)除實(餘六十/四尺)又以三商四尺自乘再¶
<pb:KR3f0050_WYG_004-33b>¶
　乘(得六十/四尺)為隅法除實恰盡合左初次三商共得一¶
　百五十四尺即所求¶
　解曰此與前則同但彼二位此三位耳設三商又不¶
　盡復三因初次三商為方法四商之倣此¶
　　二十六則¶
方體以積求邊一法(即帶縱/開立方)¶
　設方體積二千九百二十五尺長廣相等高朒二尺¶
　求各度法曰置積于中為實初商十尺自乘又以朒¶
　二尺減十尺餘八尺乘之(得尺/百)除實(餘二千一百/二十五尺)倍¶
<pb:KR3f0050_WYG_004-33b>¶
　八尺加初商十尺(共二十/六尺)為方廉法又倍初商十尺¶
<pb:KR3f0050_WYG_004-34a>¶
　加八尺(共二十/八尺)為長廉法次商五尺置于初商之次¶
　以初商十尺乘方廉法(得二百/六十尺)以次商五尺乘長廉¶
　法(得一百/四十尺)兩數並(共四/百尺)以次商五尺乘之(得二/千尺)除實¶
　(餘一百二/十五尺)又置次商五尺自乘再乘(得一百二/十五尺)為隅¶
　法除實恰盡合初商次商共得一十五尺即底方之¶
　度減高朒二尺餘一十三尺即高度¶
　解曰初商自乘大方之底積又減二尺乘之高朒于¶
　縱及廣也倍八尺加十尺為方廉法者以方廉廣十¶
<pb:KR3f0050_WYG_004-34b>¶
　尺者一廣八尺者二也又以十尺乘之者三方廉之¶
　　　　　　　　　　　　　　　長皆十尺也倍¶
　　　　　　　　　　　　　　　十尺加八尺為¶
　　　　　　　　　　　　　　　長廉法者以長¶
　　　　　　　　　　　　　　　廉長八尺者一¶
　　　　　　　　　　　　　　　長十尺者二也¶
　　　　　　　　　　　　　　　又以次商五尺¶
　　　　　　　　　　　　　　　乘之者三長廉¶
　　　　　　　　　　　　　　　之廣皆五尺也¶
<pb:KR3f0050_WYG_004-34b>¶
　　　　　　　　　　　　　　　又並六廉以五¶
<pb:KR3f0050_WYG_004-35a>¶
　尺乘之者六廉之厚皆五尺也餘同前則○改設前¶
　積為三千二百四十三尺三寸七分五釐初商十尺¶
　次商五尺仍餘積三百一十八尺三寸七分五釐又¶
　以朒二尺減初次兩商十五尺餘十三尺倍之加十¶
　五尺共四十一尺為方廉法倍十五尺加十三尺共¶
　四十三尺為長廉法三商五寸于初次兩商一十五¶
　尺之次以初次兩商十五尺乘方廉法得六百一十¶
　五尺以三商五寸乘長廉法得二十一尺五寸並兩¶
<pb:KR3f0050_WYG_004-35b>¶
　數共六百三十六尺五寸又以三商五寸乘之得三¶
　百一十八尺二寸五分除實餘一寸二分五釐陞二¶
　位作一百二十五寸又置三商五寸自乘再乘得一¶
　百二十五寸除實恰盡合初次三商得一十五尺五¶
　寸為底方之度减高朒二尺餘一十三尺五寸為高¶
　度○餘積一寸二分五釐陞二位何也葢體以縱廣¶
　及高各一尺為積一尺一尺實積千寸取十分尺之¶
　一為寸是一寸而實積百寸也故寸以下皆陞二位¶
　　二十七則¶
<pb:KR3f0050_WYG_004-35b>¶
方體以積求邊二法¶
<pb:KR3f0050_WYG_004-36a>¶
　設方體積四千二百七十五尺長廣相等高多四尺¶
　求各度法曰置積于中為實初商十尺自乘又以多¶
　四尺並十尺共十四尺乘之(得一千/四百尺)除實(餘二千八/百七十五)¶
　(尺/)倍十四尺加初商十尺(共三十/八尺)為方廉法倍初商¶
　十尺加十四尺(共三十/四尺)為長廉法次商五尺置于初¶
　商之次以初商十尺乘方廉法(得三百/八十尺)以次商五尺乘¶
　長廉法(得一百/七十尺)兩數並(共五百/五十尺)又以次商五尺乘之¶
　(得二千七/百五十尺)除實(餘一百二/十五尺)又置次商五尺自乘再乘¶
<pb:KR3f0050_WYG_004-36b>¶
　(得一百二/十五尺)為隅法除實恰盡合初次兩商共得一十¶
　五尺即底方之度加高多四尺共一十九尺即高度¶
　解同前¶
　　二十八則¶
直體以積求邊一法¶
　設直體積七千二百尺高一十二尺廣朒于長十尺¶
　求長廣法曰置積以高除之(得六/百尺)四因之(得二千/四百尺)叧¶
　置廣朒于長十尺自乘(得一/百尺)兩數並平方開之(得五/十尺)¶
　減廣朒于長十尺(餘四/十尺)折半得二十尺即廣加十尺¶
<pb:KR3f0050_WYG_004-36b>¶
　得三十尺即長¶
<pb:KR3f0050_WYG_004-37a>¶
　解曰以高除積所得者直體底積也故平方帶縱開¶
　之即得所求也¶
　　二十九則¶
直體以積求邊二法¶
　設直體積三千一百三十五尺高多長四尺長多廣¶
　四尺求各度法曰置積于中為實初商十尺以十尺¶
　減長多廣四尺餘六尺乘之又以十尺加高多長四¶
　尺共十四尺乘之(得八百/四十尺)除實(餘二千二百/九十五尺)列十尺¶
<pb:KR3f0050_WYG_004-37b>¶
　六尺十四尺為方廉法並十尺六尺十四尺共三十¶
　尺為長廉法次商五尺置于初商之次方廉法維乘¶
　以六尺乘十尺(得六/十尺)十尺乘十四尺(得一百/四十尺)十四尺¶
　乘六尺(得八十/四尺)並之(共二百八/十四尺)又以次商五尺乘長¶
　廉法(得一百/五十尺)兩數並(共四百二/十四尺)再以次商五尺乘之¶
　(得二千一/百七十尺)除實(餘一百二/十五尺)又置次商五尺自乘再乘¶
　(得一百/十五尺)　為隅法除實恰盡合初次兩商共一十五¶
　尺即長増四尺共一十九尺即高減長四尺餘一十¶
　一尺即廣¶
<pb:KR3f0050_WYG_004-37b>¶
　解曰初商十尺為大方之長減四尺餘六尺為廣増¶
<pb:KR3f0050_WYG_004-38a>¶
　　　　　　　　　四尺共一十四尺為高故兩乘¶
　　　　　　　　　得大方積大方三面之平積即¶
　　　　　　　　　三方廉之底積也而大方之三¶
　　　　　　　　　面各不等以廣六尺乘長十尺¶
　得甲乙丙丁面平積以長十尺乘高一十四尺得戊¶
　己甲乙面平積以高一十四尺乘廣六尺得已庚乙¶
　丁面平積故列三位為方廉法維乘也又大方三稜¶
　之度即三長廉之高也而大方三稜亦不等甲乙稜¶
<pb:KR3f0050_WYG_004-38b>¶
　十尺乙丁稜六尺乙己稜一十四尺故並三數為長¶
　　　　　　　　　　　廉法也餘同前解¶
　¶
　¶
　¶
　　三十則¶
渾圓以積求徑¶
　設渾圓積一千七百六十七尺八分五釐七毫有竒¶
　求圓徑法曰置積二十一乘十一除(得三千三百/七十五尺)立¶
<pb:KR3f0050_WYG_004-38b>¶
　方開之得一十五尺即所求¶
<pb:KR3f0050_WYG_004-39a>¶
　解曰十一與二十一渾圓立方之比例也(本巻十/三則)二¶
　十一乘十一除令渾圓化為相當之立方故立方開¶
　之得方邊即得圓徑也¶
　　三十一則¶
渾撱圓以積求徑¶
　設渾撱圓積二千二百三十九尺二寸八分五釐有¶
　竒大徑多小徑四尺求兩徑法曰置積二十一乘十¶
　一除(得四千二百/七十五尺)以帶縱立方開之得一十五尺即¶
<pb:KR3f0050_WYG_004-39b>¶
　小徑加多四尺得一十九尺即大徑¶
　解曰渾㨊圓與方體之比例亦若渾圓與立方故二¶
　十一乘十一除帶縱立方開之得方體之廣及高即¶
　渾撱圓之兩徑也¶
　　三十二則¶
三乘還原(即開三/乘方)¶
　設三乘積六百二十五尺求還原法曰置積為實平¶
　方開之(得二十/五尺)再以平方開之得五尺即所求¶
　解曰以五自乘再乘三乘得六百二十五即所謂三¶
<pb:KR3f0050_WYG_004-39b>¶
　乘方也反求元數即所謂開三乘方也三乘原無形¶
<pb:KR3f0050_WYG_004-40a>¶
　體可言但法類于開平方立方故亦謂之方耳○從¶
　此推之一次平方一次立方可開五乘方三次平方¶
　可開七乘方¶
　　三十三則¶
委粟求積¶
　設委粟底周八十八尺高八尺八寸求積法曰置周¶
　自乘(得七千七百/四十四尺)以高乘之(得六萬八千一百/四十七尺二寸)再七¶
　乘二百六十四除得一千八百零六尺九寸三分有¶
<pb:KR3f0050_WYG_004-40b>¶
　竒即所求¶
　解曰此即圓錐也圓形與周上方形之比例若七與¶
　　　　　　　　八十八(二巻/五則)凡兩體等高者體與¶
　　　　　　　　體之比例若底與底圓體與周上¶
　　　　　　　　等高方體之比例必亦若七與八¶
　　　　　　　　十八今圓錐居圓體三之一以三¶
　乘八十八得二百六十四則是圓錐與周上等高方¶
　體之比例必若七與二百六十四矣¶
　　二十四則¶
<pb:KR3f0050_WYG_004-40b>¶
倚壁委粟求積¶
<pb:KR3f0050_WYG_004-41a>¶
　　　　　　　　　　　　　設倚壁委粟周四十¶
　　　　　　　　　　　　　四尺高八尺八寸求¶
　　　　　　　　　　　　　積法曰置周自乘(得/一)¶
　　　　　　　　　　　　　(千九百三/十六尺)以高乘之¶
　(得一萬七千零/三十六尺八寸)再七乘一百三十二除得九百零三¶
　尺四寸六分有竒即所求¶
　解曰此圓錐之半也半錐居全錐二之一半周上方¶
　體(與圓錐等/高下同)居全周上方體四之一故其比例為七¶
<pb:KR3f0050_WYG_004-41b>¶
　與一百三十二也¶
　　三十五則¶
倚外角委粟求積¶
　設倚外角委粟周六十六尺高八尺八寸求積法曰¶
　　　　　　　　　　　　　置周自乘(得四千三/百五十六)¶
　　　　　　　　　　　　　(尺/)以高乘之(得三萬/八千三)¶
　　　　　　　　　　　　　(百三十二/尺八寸)再七乘一¶
　　　　　　　　　　　　　百九十八除得一千¶
　三百五十五尺二寸即所求¶
<pb:KR3f0050_WYG_004-41b>¶
　解曰此圓錐四之三也與全周上方體(與圓錐等/高下同)之¶
<pb:KR3f0050_WYG_004-42a>¶
　¶
<pb:KR3f0050_WYG_004-43a>¶
　¶
<pb:KR3f0050_WYG_004-44a>¶
　¶
<pb:KR3f0050_WYG_004-45a>¶
　¶
<pb:KR3f0050_WYG_004-46a>¶
　¶
<pb:KR3f0050_WYG_004-47a>¶
　¶
<pb:KR3f0050_WYG_004-48a>¶
　¶
<pb:KR3f0050_WYG_004-49a>¶
　¶
<pb:KR3f0050_WYG_004-50a>¶
　¶
<pb:KR3f0050_WYG_004-51a>¶
　¶
<pb:KR3f0050_WYG_004-52a>¶
　¶
